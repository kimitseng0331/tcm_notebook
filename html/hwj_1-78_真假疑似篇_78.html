<!doctype html>
<html lang="zh-Hant">
<head>
  <meta charset="utf-8" />
  <meta name="viewport" content="width=device-width,initial-scale=1" />
  <title>黃帝外經·78 真假疑似篇</title>
  <style>
    body{font-family:-apple-system,BlinkMacSystemFont,"Noto Sans TC","Microsoft JhengHei",system-ui,Segoe UI,Roboto,Arial,sans-serif;line-height:1.75;color:#111;background:#fafafa;margin:0}
    main{max-width:900px;margin:0 auto;padding:28px 18px}
    h1{font-size:1.65rem;margin:0 0 8px 0}
    .meta{color:#555;font-size:.95rem;margin:0 0 18px 0}
    .card{background:#fff;border:1px solid #e6e6e6;border-radius:12px;padding:18px 18px;box-shadow:0 2px 10px rgba(0,0,0,.04);margin:14px 0}
    h2{font-size:1.15rem;margin:0 0 10px 0}
    p{margin:0 0 10px 0}
    .src{font-size:.92rem;color:#444}
    a{color:#0b5bd3;text-decoration:none}
    a:hover{text-decoration:underline}
    .hr{height:1px;background:#eee;margin:16px 0}
    ul{margin:0 0 0 1.2rem}
  </style>
</head>
<body>
<main>
  <h1>黃帝外經·78 真假疑似篇</h1>
  <div class="meta">《黃帝外經》54–81 篇補完｜本頁：第 78 篇</div>

  <section class="card">
    <h2>原文（醫砭資料）</h2>
    <p>雷公問曰：病有真假，公言之矣。真中之假，假中之真，未言也。岐伯曰：寒熱虛實盡之。雷公曰：寒熱若何？岐伯曰：寒乃假寒，熱乃真熱。內熱之極，外現假寒之象，此心火之亢也。火極似水，治以寒則解矣。熱乃假熱，寒乃真寒，下寒之至，上發假熱之形，此腎火之微也，水極似火，治以熱則解矣。雷公曰：虛實若何？岐伯曰：虛乃真虛，實乃假實。清肅之令不行，飲食難化，上越中滿，此脾胃假實，肺氣真虛也，補虛則實消矣。實乃真實，虛乃假虛，疏泄之氣不通，風邪相侵，外發寒熱，此肺氣假虛，肝氣真實也，治實則虛失矣。雷公曰：盡此乎？岐伯曰：未也。有時實時虛，時寒時熱，狀真非真，狀假非假，此陰陽之變，水火之絕也。雷公曰：然則何以治之？岐伯曰：治之早則生，治之遲則死。雷公曰：將何法早治之？岐伯曰：救胃腎之氣，則絕者不絕，變者不變也。雷公曰：水火各有其假，而火尤難辨，奈何？岐伯曰：真火每現假寒，假火每現真熱，然辨之有法也。真熱者，陽症也，真熱現假寒者，陽症似陰也，此外寒內熱耳。真寒者，陰症也，真寒現假熱者，陰症似陽也，此外熱內寒耳。雷公曰：外寒內熱，外熱內寒，水火終何以辨之？岐伯曰：外寒內熱者，真水之虧，邪氣之勝也；外熱內寒者，真火之虧，正氣之虛也。真水、真火，腎中水火也。腎火得腎水以相資，則火為真火，熱為真熱；腎火離腎水以相制，則火為假火，熱成假熱矣。辨真、辨假，以外水試之，真熱得水則解，假熱得水則逆也。雷公曰：治法若何？岐伯曰：補其水則假火自解矣。雷公曰：假熱之症，用熱劑而瘥者，何也？岐伯曰：腎中之火喜陰水相濟，亦喜陰火相引。滋其水矣，用火引之，則假火易藏，非舍水竟用火也。雷公曰：請言治火之法。岐伯曰：補真水則真火亦解也。雖然，治火又不可純補水也，祛熱於補水之中，則假破真現矣。雷公曰：善。陳士鐸曰：不悟真，何知假；不悟假，何知真。真假之間，亦水火之分也，識破水火之真假，則真假何難辨哉！</p>
    <div class="hr"></div>
    <div class="src">來源：<a href="https://yibian.hopto.org/?p=yibian-sid-10797" target="_blank" rel="noreferrer">醫砭（外經微言·真假疑似篇）</a></div>
  </section>

  <section class="card">
    <h2>研究要點（可用於辨證/治則）</h2>
    <ul><li>真中有假、假中有真：外寒內熱、外熱內寒皆屬常見「真假」錯象。</li><li>關鍵落點在腎中水火：水虧可現假寒；火虧可現假熱。</li><li>辨法：以「得水則解/得水則逆」等反應推斷真熱或假熱，治以「補其水、於補中兼祛熱」等思路。</li></ul>
  </section>
</main>
</body>
</html>
