<!doctype html>
<html lang="zh-Hant">
<head>
  <meta charset="utf-8" />
  <meta name="viewport" content="width=device-width,initial-scale=1" />
  <title>黃帝外經·76 晝夜輕重篇</title>
  <style>
    body{font-family:-apple-system,BlinkMacSystemFont,"Noto Sans TC","Microsoft JhengHei",system-ui,Segoe UI,Roboto,Arial,sans-serif;line-height:1.75;color:#111;background:#fafafa;margin:0}
    main{max-width:900px;margin:0 auto;padding:28px 18px}
    h1{font-size:1.65rem;margin:0 0 8px 0}
    .meta{color:#555;font-size:.95rem;margin:0 0 18px 0}
    .card{background:#fff;border:1px solid #e6e6e6;border-radius:12px;padding:18px 18px;box-shadow:0 2px 10px rgba(0,0,0,.04);margin:14px 0}
    h2{font-size:1.15rem;margin:0 0 10px 0}
    p{margin:0 0 10px 0}
    .src{font-size:.92rem;color:#444}
    a{color:#0b5bd3;text-decoration:none}
    a:hover{text-decoration:underline}
    .hr{height:1px;background:#eee;margin:16px 0}
    ul{margin:0 0 0 1.2rem}
  </style>
</head>
<body>
<main>
  <h1>黃帝外經·76 晝夜輕重篇</h1>
  <div class="meta">《黃帝外經》54–81 篇補完｜本頁：第 76 篇</div>

  <section class="card">
    <h2>原文（醫砭資料）</h2>
    <p>雷公問於岐伯曰：晝夜可辨病之輕重乎？岐伯曰：病有重輕，宜從晝夜辨之。雷公曰：辨之維何？岐伯曰：陽病晝重，陰病晝輕；陽病夜輕，陰病夜重。雷公曰：何謂也？岐伯曰：晝重夜輕，陽氣旺於晝，衰於夜也；晝輕夜重，陰氣旺於夜，衰於晝也。雷公曰：陽病晝輕，陰病夜輕，何故乎？岐伯曰：此陰陽之氣虛也。雷公曰：請顯言之。岐伯曰，陽病晝重夜輕，此陽氣與病氣交旺，陽氣未衰也，正與邪鬥，尚有力也，故晝反重耳；夜則陽衰矣，陽衰不與邪鬥，邪亦不與正鬥，故夜反輕耳。陰病晝輕夜重，此陰氣與病氣交旺，陰氣未衰也，正與邪爭，尚有力也，故夜反重耳；晝則陰衰矣，陰衰不敢與邪爭，邪亦不與陰爭，故晝反輕耳。雷公曰：邪既不與正相戰，宜邪之退舍矣，病猶不瘥，何也？岐伯曰：重乃真重，輕乃假輕，假輕者視之輕而實重，邪且重入矣，烏可退哉。且輕重無常，或晝重夜亦重，或晝輕夜亦輕，或時重時輕，此陰陽之無定，晝夜之難拘也。雷公曰：然則何以施療乎？岐伯曰：晝重夜輕者，助陽氣以祛邪；晝輕夜重者，助陰氣以祛邪，皆不可專祛其邪也。晝夜俱重，晝夜俱輕，與時重時輕，峻於補陰，佐以補陽，又不可泥於補陽而專於祛邪也。陳士鐸曰：晝夜之間，輕重自別。</p>
    <div class="hr"></div>
    <div class="src">來源：<a href="https://yibian.hopto.org/?p=yibian-sid-10795" target="_blank" rel="noreferrer">醫砭（外經微言·晝夜輕重篇）</a></div>
  </section>

  <section class="card">
    <h2>研究要點（可用於辨證/治則）</h2>
    <ul><li>晝夜輕重可作為判斷陰陽屬性的線索：陽病多「晝重夜輕」，陰病多「晝輕夜重」。</li><li>輕不必然是好轉：可能是「假輕真重」（正邪不戰、邪更深入）。</li><li>治則：依其晝夜變化，偏於「助陽以祛邪」或「助陰以祛邪」，不可只攻邪不顧正。</li></ul>
  </section>
</main>
</body>
</html>
